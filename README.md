Janusz, Grażyna i Stach wylądowali w ruinach starożytnego miasta zaginionego w czasie. Miasto to jest podzielone na sektory o wymiarach n×n, a w każdym z sektorów może znajdować się cenny artefakt lub nic wartościowego.

Podróżnicy nie mają czasu na to, żeby obejść wszystkie sektory, ale chcieliby pozbierać jak najwięcej artefaktów. Rozpoczynają eksplorację w północno-zachodnim rogu miasta. Przemieszczając się o jeden sektor w prawo lub na południe, docierają do południowo-wschodniego rogu. Następnie wracają, poruszając się na północ lub na zachód, aby dotrzeć do punktu startowego. Trasa powrotna może pokrywać się częściowo lub całkowicie z trasą w jedną stronę, jednak żaden artefakt nie może być zabrany dwukrotnie.

Wejście:
Na wejściu znajduje się liczba naturalna n – rozmiar miasta. Następnie w kolejnych n wierszach podane są po n wartości (0 lub 1), oznaczające brak lub obecność artefaktu w danym sektorze.

1<=n<=500

Wyjście:
Na wyjściu należy podać maksymalną liczbę artefaktów, które można zebrać, eksplorując miasto zgodnie z opisanymi zasadami.
